Označavanje vrste riječi jedan je od jednostavnijih problema u obradi prirodnog
jezika i shodno tome ima vrlo jednostavnu implementaciju u okviru učenja
pretraživanja. Problem je ilustriran na slici \ref{fig:postagging}. Za rečenicu
u nekom jeziku (na slici je hrvatski) potrebno je svakoj znački dodijeliti
oznaku vrste riječi kao što su imenica, glagol, pridjev i dr. Srednji redak
pokazuje oznake koje daju više detalja o samoj riječi kao što su rod i množina
imenice, glagolsko vrijeme i sl. Algoritam \ref{alg:postagging} pokazuje
jednostavnost zadatka u okviru učenja pretraživanja.

\begin{figure}
\centering
\begin{dependency}
\begin{deptext}
  \textsc{R}   \& \textsc{V}      \& \textsc{N}      \& \textsc{R}   \& \textsc{Z} \& \textsc{C}  \& \textsc{C}  \& \textsc{N}      \& \textsc{V}      \& \textsc{R}   \& \textsc{Z} \\
  \textsc{Rgc} \& \textsc{Vmn3pf} \& \textsc{Ncfpnn} \& \textsc{Rgp} \& \textsc{Z} \& \textsc{Cs} \& \textsc{Cs} \& \textsc{Ncfpnn} \& \textsc{Vmn3pf} \& \textsc{Rgp} \& \textsc{Z} \\
  Gore         \& gore            \& gore            \& gore         \& ,          \& nego        \& što         \& gore            \& gore            \& dolje        \& .          \\
\end{deptext}
\end{dependency}
\caption[Rečenica s oznakama vrste riječi.]{Rečenica s oznakama vrste riječi. Za
ovu rečenicu ovo nije jedini mogući niz oznaka. Oznake R, V, N, Z i C su za
prilog, glagol, imenicu, znakove interpukcije i veznike.}
\label{fig:postagging}
\end{figure}

\begin{algorithm}
\caption{Označavanje vrste riječi u \lts{} okviru.}\label{alg:postagging}
\begin{algorithmic}[1]
\Function{\textsc{Run}}{riječi}
\State $\textit{izlaz} \gets \text{[]}$
\For{$n \gets 1$ \textbf{do} \Call{Len}{riječi}}
  \State \textit{ref} $\gets$ \text{riječi[n].točna\_oznaka}
  \State \textit{izlaz[n]} $\gets$ \Call{Predict}{riječi[i], ref, izlaz[:n-1]}
\EndFor
\State \Call{Gubitak}{\# izlaz[n] $\neq$ riječi[n].točna\_oznaka}
\State \textbf{return} izlaz
\EndFunction
\end{algorithmic}
\end{algorithm}

Algoritam je skoro jednak algoritmu koji provjerava koliko je riječi u rečenici
točno označeno. Za svaku riječ u rečenici znamo točnu oznaku i prosljeđujemo ju
funkciji \textsc{Predict} koja vraća oznaku trenutne police -- polica može biti
naučena ili referentna. U slučaju da je polica referentna, funkcija vraća upravo
prosljeđenu oznaku. Nakon što je cijeli izlaz predviđen objavljuje se gubitak
koji je u ovom slučaju broj riječi koje su netočno označene. Algoritam tijekom
učenja u pozadini mijenja police i pokreće funkciju \textsc{Run} dovoljno puta
dok ne nauči referentnu policu. Algoritam zaključivanja koristi istu funkciju,
ali u tom trenutku ne postoji pristup točnoj oznaci tj.~što god ona bila neće se
uzeti u obzir nego će se zvati naučena polica. Jedna funkcija dovoljna je za
algoritam učenja i zaključivanja, a to je slučaj za sve algoritme u \lts{}
okviru.

Zanimljivo je usporediti vremenske složenosti uobičajenih pristupa s ovim. Svi
pristupi opisani u poglavlju \ref{ch:pregled} za zaključivanje koriste algoritam
Viterbi čija je vremenska složenost $O(T M ^ k)$ gdje je $T$ duljina rečenice,
$M$ broj mogućih oznaka, a $k$ broj prijašnjih odluka kojima uvjetujemo
trenutnu. U \lts{} okviru složenost zaključivanja je $O(T M k)$. Iz algoritma
\ref{alg:postagging} može se primijetiti da u funkciju \textsc{Predict}
prosljeđujemo  sve prijašnje oznake. One se pri izgradnji primjera osjetljivog
na trošak u \textsc{lols} algoritmu dodaju kao značajke. Binarni klasifikatori
koji nam omogućuju redukciju problema višerazredne klasifikacije osjetljive na
trošak predviđaju trošak svake pojedine oznake kojih ima točno $M$. Složenost
tog postupka je $O(d)$ gdje je $d$ duljina vektora značajki. U bilo kojem
slučaju zaključivanje je puno brže nego algoritam Viterbi.

Prednost je i ta što algoritam \ref{alg:postagging} ne treba mijenjati ako se
mijenjaju redukcije ispod apstrakcije. Recimo, moguće je koristiti redukciju
višerazredne klasifikacije osjetljive na trošak opisanu u
\citep{beygelzimer2009error, daume2016one}. Vremenska složenost određivanja
razreda opada s $O(M)$ na $O(\log M)$. To bi automatski ubrzalo označavanje
vrste riječi i vremenska složenost bi iznosila $O(k T \log M)$.

Vremenska složenost algoritma učenja ovisi o parametrima algoritma. U slučaju
\textsc{lols} algoritma (alg.~\ref{alg:lols}) funkcija \textsc{Run} zove se u
liniji \ref{alg:lols:learned} i \ref{alg:lols:mixture} što bi upućivalo da je
složenost učenja jednog primjera $O(T ^ 2 M k)$, ali raznim \textit{trikovima}
moguće je to smanjiti na $O(T M k)$. Za detaljniji opis čitatelja se upućuje na
\citep{daume14lts}.

\begin{algorithm}
\caption{Označavanje vrste riječi u \lts{} okviru s više prolaza.}\label{alg:postagging:multipass}
\begin{algorithmic}[1]
\Function{\textsc{Run}}{riječi, P}
\State $\textit{izlaz} \gets \text{[]}$
\For{$p \gets 1$ \textbf{do} P}
  \For{$n \gets 1$ \textbf{do} \Call{Len}{riječi}}
    \State \textit{ref} $\gets$ \Call{PravaOdluka}{riječi[n].točna\_oznaka, p, odluke}
    \State \textit{odluke[n,p]} $\gets$ \Call{Predict}{riječi[i], ref, \textsc{IzvuciSusjede}(odluke)}
  \EndFor
\EndFor
\State pravi\_izlaz $\gets$ \Call{RekonstruirajIzlaz}{odluke}
\State \Call{Gubitak}{\# pravi\_izlaz[n] $\neq$ riječi[n].točna\_oznaka}
\State \textbf{return} pravi\_izlaz
\EndFunction
\end{algorithmic}
\end{algorithm}

Algoritam \ref{alg:postagging:multipass} prikazuje alternativnu implementaciju
označivača vrste riječi. U ovom slučaju za jednu rečenicu radi se više prolaza u
nadi da će prvi prolaz otkriti novu informaciju kojom bi sljedeći mogao
popraviti napravljene pogreške. U tom slučaju akcije koje referentna polica vrši
nisu samo točne oznake nego i akcija promjene oznake dodjeljene u prošlom
prolazu. Funkcija \textsc{PravaOdluka} vraća za novije prolaze akciju koju
referentna polica vrši s obzirom na to koja je zapravo točna oznaka. U slučaju
da je trenutnoj riječi dodjeljena točna oznaka akcija bi trebala biti takva da
očuva prijašnju odluku. Zbog više prolaza sada možemo uključiti predviđanja koja
su lijevo i desno od trenutne riječi, a logika je prepuštena funkciji
\textsc{IzvuciSusjede}. Na samom kraju funkcija \textsc{RekonstruirajIzlaz} iz
donešenih odluka rekonstruira pravi izlaz i ostatak je identičan originalnom
algoritmu. Ovakav pristup gotovo je nemoguće napraviti s bilo kojom drugom
metodom, a da $\argmax$ problem ostane izračunljiv. Sve odluke u navedenoj
inačici algoritma se i dalje vrše združeno u slučaju da dodajemo susjede kao
značajke. Algoritam nije ekvivalentan pokretanju označivača vrste riječi više
puta gdje drugo i sva sljedeća pokretanja imaju značajku vrste riječi prošlog
prolaza.
