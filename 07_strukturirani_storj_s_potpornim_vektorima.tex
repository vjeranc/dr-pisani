Strukturirani stroj s potpornim vektorima \engla{structured support vector
machine}{ssvm} također se može primjenjivati na probleme strukturnog predviđanja
\citep{tsochantaridis2005large}. Vidljiva je velika sličnost s modelom \mmmm{}.
Razlika je u tome da \mmmm{} skalira marginu koristeći gubitak, dok
\textsc{ssvm} skalira \textit{slack} varijable koristeći gubitak. Problem
kvadratičnog programiranja priložen je ispod.

\begin{equation}\label{eq:ssvm}
\begin{aligned}
  \min_{\mathbf{w}} & \quad \frac{1}{2} {\lVert\mathbf{w}\lVert}^2 + C \sum_{n=1}^{N}\sum_{\hat{y}} \xi_{n,\hat{y}} \text{ ,}              & \\
  \text{uz uvjete}  & \quad \mathbf{w}^\top \mathbf{\Phi}(x_n, y_n) - \mathbf{w}^\top \mathbf{\Phi}(x_n, \hat{y}) \ge 1 - \frac{\xi_{n,\hat{y}}}{l(x_n, y_n, \hat{y})} & \quad \forall n, \forall \hat{y} \in \mathcal{Y} \text{ ,}\\
                    & \quad \xi_{n,\hat{y}} \ge 0                                                                                          & \quad \forall n, \forall \hat{y} \in \mathcal{Y} \text{ .}
\end{aligned}
\end{equation}

\noindent
Funkcija koju je potrebno minimizirati je identična onoj u \mmmm{} formulaciji, a
razlika je samo u prvom uvjetu. Intuitivnije je skalirati grešku tijekom učenja
(\textit{slack} varijable) gubitkom nego skalirati marginu. Autori tvrde da je
ovaj formalizam bolji od \mmmm{} jer će potonji tjerati sustav da razdvoji
hipoteze koje uzrokuju velik gubitak čak i ako je te hipoteze teško zamijeniti
istinom (npr.~riječi koje su imenice teško da će klasifikator ikad zamijeniti
brojevima). Uz razlike u skaliranju, metode koriste drugačije algoritme učenja.
Kod \mmmm{} modela moguće je, u slučaju dekompozicije funkcije gubitka, uvelike
smanjiti broj dodatnih uvjeta, dok kod modela \textsc{ssvm} to nije moguće.
\citet{tsochantaridis2005large} navode da se uvjeti dodaju po potrebi i daju
garancije da će takva strategija dovesti do dobrog rješenja u polinomnom broju
koraka.

Glavna mana ovog formalizma je nemogućnost jednostavnog efikasnog učenja. Unatoč
tome ovo je jedini formalizam u kojem nije potrebno da funkcija gubitka ima
dekompoziciju preko strukture. Postoje gradijentne metode pomoću kojih je moguće
učiti \mmmm{} i \textsc{ssvm} modele, ali one zahtijevaju, uz rješavanje
$\argmax$ problema \ref{eq:argmaxproblem}, rješavanje takozvane \textit{pretrage
proširene gubitkom}. Kod \mmmm{} modela ta je pretraga rješiva zbog mogućnosti
dekompozicije funkcije gubitka, dok kod modela \textsc{ssvm} nije
\citep{ratliff2006maximum}.
