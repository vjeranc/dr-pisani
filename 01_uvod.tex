Metode učenja pretraživanja \engl{learning to search, abbrev.~\lts{}} novija su
pojava u strojnom učenju, ali u zadnjih deset godina istraživači su metode
primijenili na probleme u različitim granama računarske znanosti, uključujući i
obradu prirodnog jezika. Vrlo uspješna je primjena vezana uz probleme gdje se
učenje i zaključivanje odvija na primjerima koji sadrže određenu strukturu.
Učenje pretraživanja spada u metode strukturnog učenja \engl{structured
learning} ili predviđanja strukturiranog izlaza \engl{structured output
prediction}. U obradi prirodnog jezika jedni od glavnih problema koji uključuju
predviđanje strukturiranog izlaza su označavanje vrste riječi
\engl{part-of-speech tagging}, ovisnosno parsanje \engl{dependency parsing},
prepoznavanje imenovanih entiteta \engl{named entity recognition}, prepoznavanje
i praćenje entiteta \engl{entity tracking and detection}, razrješavanje
koreference \engl{coreference resolution}, izlučivanje relacija između entiteta
\engl{entity relation extraction}, inkrementalno prevođenje \engl{incremental
translation}, inkrementalno odgovaranje na pitanja \engl{incremental question
answering} i mnoštvo drugih. Ostale primjene metoda učenja pretraživanja su
aktivno i interaktivno učenje \engl{active and interactive learning}, algoritmi
grananja i granice \engl{branch-and-bound}, problemi u robotici, segmentacija
slike \engl{image segmentation}, predviđanje sekundarne strukture proteina
\engl{protein secondary structure prediction} itd.

Jedan razlog mnoštvu primjena u tako kratkom vremenskom roku je matematička
priroda metoda. Metode učenja pretraživanja vuku inspiraciju iz područja
podržanog učenja \engl{reinforcement learning} gdje je zadatak sustava naučiti
dobru \bq{policu}{Dobar prijevod -- \emph{policy}?} izvršavanjem zadatka mnoštvo
puta i ažuriranjem s obzirom na ishod. Kod učenja pretraživanja cilj je dodatno
iskoristiti prisutne podatke, dok su ti podaci zanemareni ili se postepeno
izgrađuju kod primjene podržanog učenja. Drugi razlog je primjena matematičkog
aparata koji je nastao da bi objasnio podržano učenje i moć redukcija. Redukcija
u području strojnog učenja slična je redukcijama u drugim područjima računarske
znanosti. Redukcija 3-SAT problema na problem pronalaženja Hamiltonovog ciklusa,
gdje je prethodni također redukcijom dokazano NP-potpun, omogućuje zaključak da
je i problem Hamiltonovog ciklusa NP-potpun (precizno je reći da dokaz
NP-potpunosti mora uključivati i algoritam polinomijalne složenosti za provjeru
rješenja). U kontekstu strojnog učenja redukcije su malo drugačije. Npr.~pitanje
je možemo li neki teži problem kao što je višerazredna klasifikacija riješiti s
dobrim garancijama koristeći binarni klasifikator. U ovom radu obrađuje se
pitanje kako reducirati združeno učenje i predviđanje \engl{joint learning and
prediction} na jednostavniji problem. Naposljetku, glavni razlog široke primjene
je vrlo jednostavna implementacija koja iskorištava svojstvo modularnosti koje
je prirodno u procesu redukcije (za implementaciju višerazredne klasifikacije
potreban nam je samo dobar binarni klasifikator). Implementacija je ostvarena u
brzom sustavu za strojno učenje zvanom Vowpal Wabbit
\footnote{\url{https://github.com/JohnLangford/vowpal_wabbit/wiki}}, a \lts{}
razvojni okvir omogućava da u jako malo linija programskog koda istraživač može
napisati algoritam učenja i zaključivanja za specifični problem. Slični sustavi
koji implementiraju algoritme učenja i zaključivanja za vjerojatnosne grafičke
modele zahtijevaju puno više linija programskog koda i vjerojatnija je pojava
bugova, a nemodularna priroda onemogućuje njihovo izbjegavanje. Pokušaj
generalizacije i iskorištavanja programskog koda općenitijim metodama učenja i
zaključivanja kod vjerojatnosnih grafičkih modela rezultirao je pojavom
vjerojatnosnih programskih jezika \engl{probabilistic programming languages},
ali brzina učenja i zaključivanja nije ni blizu algoritama \lts{}.

Ovaj diplomski rad nudi sažet pregled metoda učenja pretraživanja i njihovu
primjenu na probleme obrade prirodnog jezika. Uz njihovu matematičku podlogu
obrađene su i usporedbe s ostalim metodama strojnog učenja koje se uspješno
primjenjuju na istim problemima. Dani su i odgovori na prijašnja postavljena
pitanja te opisi konkretne implementacije koji pažljivije argumentiraju
prednosti nad ostalim pristupima.

U \bq{$\ldots$}{tom poglavlju nađemo ovo i ono, blabla.}
